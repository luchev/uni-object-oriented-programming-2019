# Задачи за подготовка за контролно 1

За задачите спазвайте ООП принципите.



## Задача 1

Реализирайте темплейтен клас **Queue**. Може да си мислите за следната структура:

```
Q-------->
Q e началото/задната част на опашката
- е елемент в опашката
> е върхът/края на опашката
```

Класът трябва да има следната функционалност:

- Метод **pop**, който премахва последния елемент в опашката т.е **Q**
- Метод **push**, който добавя елемент в края на опашката т.е след **>**
- Метод **front**, който връща първия елемент в опашката т.е **>**
- Метод **back**, който връща последния елемент в опашката т.е **Q**
- Метод **size**, който връща колко елементи има в момента в опашката
- Метод **empty**, който връща дали опашката е празна или не

Предефинирайте следните оператори:

- **operator+=** да има същата функционалност като Метода **push**
- **operator+=** да приема **Queue<T>** и да добавя елементите на 2рата опашка в края на първата
- **operator+**, който приема 2 **Queue<T>** и връща нова опашка конкатенация на 2-те подадени
- **operator[]**, който ви връща **i-тия** елемент в опашката, като началото **Q** е 0-левия елемент

Реализирайте външна функция, която приема опашка **Queue<T>** и я изпразва.

Реализирайте външна функция, която принтира елементите на опашката.



## Задача 2

Реализирайте клас **Student**.

Класът трябва да има следната информация:

- Уникален факултетен номер (ФН)
- Име и фамилия на студент
- Курс
- Средна оценка

Класът трябва да има следната функционалност:

- Getter-и за полетата, които смятате, че трябва да се достъпват от вън
- Метод за променяне на курса
- Метод за променяне на средната оценка
- Метод за променяне на името

Предефинирайте следните оператори:

- **operator<<** да извежда информация за студент
- **operator>>** да въвежда информация за студент (променя Име, Курс, Специалност)
- Операторите за сравнение като критерия за сравнение е факултетния номер, т.е студент А < студент Б т.т.к. ФН на А < ФН на Б
- **operator++** - увеличава средната оценка с 1
- **operator--** - намалява средната оценка с 1

Реализирайте клас **Susi**

Класът трябва да има следната информация:

- Контейнер от обекти тип **Student**

Класът трябва да реализира следната функционалност:

- **isStudent** - по подаден ФН да връща дали има студент с този факултетен номер
- **changeMark** - по подаден ФН и оценка променя средната оценка на студента с подадения ФН
- **numberOfStudents** - връща колко на брой студенти има записани в момента